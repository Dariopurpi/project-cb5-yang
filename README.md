Yangify è un'applicazione web con focus sul front-end, sviluppata utilizzando il framework Next.js e il preprocessore CSS SASS.  Rappresenta un'opportunità per gli amanti della musica di accedere a una vasta gamma di contenuti e di gestire facilmente le proprie canzoni preferite, il tutto con un'esperienza utente coinvolgente e personalizzata.

L'idea alla base di questo progetto è stata quella di creare un ibrido tra Spotify e Deezer, utilizzando le API di quest'ultimo e garantendo una vasta selezione di contenuti audio da cui scegliere.

L'uso di Next.js fornisce un'esperienza di navigazione fluida e veloce. Per garantire un caricamento rapido delle pagine e una migliore indicizzazione sui motori di ricerca, è stato utilizzato il server-side rendering, che permette di generare le pagine HTML lato server prima di inviarle al client.  

Il design dell'applicazione è stato realizzato completamente da zero per offrire un'esperienza utente unica. L'utilizzo di SASS ha semplificato la scrittura del codice CSS. Sono stati utilizzati i moduli SCSS, una tecnologia che consente di organizzare il codice CSS in file separati, semplificando la manutenzione e il debugging del codice.

L'applicazione presenta una pagina di login per accedere all'account dell'utente e una homepage che mostra i migliori artisti, le migliori tracce e i migliori album del momento. Cliccando su ogni singolo elemento, si aprirà una pagina dinamica con le informazioni dettagliate e la possibilità di ascoltare la traccia audio. 

Inoltre, il progetto include: 

- una pagina dedicata alla gestione delle canzoni preferite, dove gli utenti possono aggiungere e rimuovere le loro tracce
- una pagina "shuffle" che suggerisce all'utente canzoni casuali
- una pagina di ricerca che consente di cercare album o canzoni specifiche

Sviluppato da Giulio Simone Floresta, Jessica Vitanza, Dario Purpi, Anastasia Tyurikova e Anna Sardone.